
Gli uomini nati nella culla hanno una delle origini più misteriose in assoluto. A dar vita a queste creature sono stare le [[Arche]], che in un miracolo di ingegneria genetica hanno fatto nascere su Flamhal un nuovo popolo. I dettagli delle loro origini si fermano però a queste semplici informazioni, questo perché le arche si chiusero subito dopo aver dato alla luce gli uomini, e nessuno le ha mai più aperte.

Gli uomini della gilda darebbero il proprio cuore per poter sapere quali segreti nascondo quelle sacre cripte.

Per istinto il popolo umano è riuscito a espandersi su tutto il continente come una macchia d’olio, ci sono pochi posti dove questi non siano in grado di arrivare(uno di questi è la catena montuosa di Thai-thai a nord), sono estremamente versatili e adattabili, questo ha fatto si che diventassero il popolo più numeroso.

Gli uomini hanno portato il metodo di studio scientifico sul Flamhal, hanno creato grandi innovazioni e sfruttando fin da subito una delle risorse più comuni su queste terre: il gas [[flamma]]. Sono anche stati i creatori della religione più comune ai giorni attuali: il culto del [[dio Theoshin]], il dio macchina.

Proprio a causa di questa religione tutti gli studi di meccanica e programmazione sono affidati al monastero e per cause religiose molte domande su come gli dei siano fatti o funzionino sono rimasti concetti celati al sapere comune.

Solo alcuni impavidi coraggiosi hanno scelto che il sapere e la scoperta avrebbero dovuto strappare il velo che il monastero stendeva sul loro passato…

![](file:///C:/Users/cecca/AppData/Local/Temp/lu12636uo1fvq.tmp/lu12636uo1fw0_tmp_e76fb764.jpg)  
  

Nati con uno scopo:

Alle origini dell’uomo vi sono concetti che sono stati tramandati per molti cicli, come il fatto che i clan nati da arche diverse avessero geneticamente la predisposizione ad avere una linea guida su cosa sarebbero stati in grado di fare nella vita, proprio come una macchina viene programmata per uno scopo preciso.

(Per riconoscere il clan di appartenenza di un uomo è sufficiente controllare il “tatuaggio” che ognuno di loro ha sul collo dalla nascita. Questi simboli sono più simili a delle voglie della pelle che ha veri e propri tatuaggi, perché non sono frutto di alcuna iniezione di inchiostro e di alcun marchio meccanico).