

Flamhal è l’unico continente attualmente scoperto su questo mondo, tutto ciò che sconfina oltre le montagne del nord o le rovine desertiche del sud è attualmente ignoto.

  
Il continente si estende con la forma di un mezza-luna che cinge completamente la grande laguna di _Domlitch_. A nord troviamo la zona montuosa più impervia con le aspre catene montuose di Hook Ridge e la cresta Thaithai, quest’ultima poi si estende verso sud-est fino a sprofondare nelle acque scure, tra la laguna ed il mar Krak-khan, dando vita al _Passo del serpente_, un percorso estremamente pericoloso che taglia il territorio fino ad arrivare alle zone desertiche di Rubrum. Le zone del nord difficilmente sono abitate dagli uomini a causa delle temperature estreme e per questo che gli zoa che ripudiano la società umana hanno trovato un luogo perfetto per nascondersi e vivere indisturbati.

  

Scendendo a sud verso ovest, troviamo invece una delle zone più floride, nonostante il gelo tagliente, tutto il territorio della _culla verde_ è caratterizzato da una grande vastità di colori che si mescolano al candore della neve e contrastano il cupo colore del mare: immense praterie fiorite, grandi foreste di mangrovie e la valle dei geyser sono tra gli spettacoli naturali più incredibili. Questa è la zona con più insediamenti, facilmente colonizzabile grazie al terreno fertile e alla presenza della laguna, che aiuta notevolmente il commercio con le zone del sud.


Qua troviamo quella che può essere definita la capitale di Flamhal: _Ghémoth_, una dei centri religiosi e burocratici più grandi, che sorge su una zona montuosa sopra l’Arca di Gea, completamente circondata dalla più grande foresta di mangrovie brinose.



Verso sud-ovest, lungo la costa, prima di imbatterci nelle terre dal deserto rosso, troviamo lo stretto del demone ,che prende il nome dal fenomeno mostruoso che emerge nei momenti di bassa marea: quando Flamhal entra in contatto con il territorio di _Quillnest_.

Dove creature, folkloricamente chiamati “_demoni_”, emergono dalle rovine e si spostano in massa verso le terre abitate. A causa di questo fenomeno qua si erge una città-muraglia, unica nel suo genere, il Bastione di _Safehieven_, nata con l’unico scopo di proteggere gli abitanti del continente da questa piaga.



Più scendiamo a sud, più il territorio muta in un rosso cremisi. Il deserto di Rubrum è una vasta distesa di sabbia rossa, ricca di relitti navali, minerali e fossili di creature marine; segno del fatto che queste terre un tempo si trovavano sotto il livello del mare.

Qua le risorse prime scarseggiano, insediamenti come Sleepvine sopravvivono principalmente grazie al commercio con le zone centrali. Tutto il sud è una zona estremamente conservatrice, i suoi insediamenti sono attualmente in una guerra civile ,che va avanti da molti anni.

Molte delle usanze di questi villaggi sono ritenute obsolete e fanatiche persino per gli abitanti della capitale _Ghémoth_, come alcune leggi di stampo razzista che ancora permettono agli uomini di trattare gli zoa come schiavi in maniera legale.

  
  

“_Per noi sacerdoti_ _del Sacrario_ _i monaci del sud sono sempre stati un argomento spinoso, alcuni dei loro leader si sono fatti prendere dal fanatismo e vedono il nostro adattamento alla società come un tradimento del codice, per questo stanno diventando diffidenti. Quei folli_ _osano mettere in discussione il Faidh, non sanno che senza il nostro aiuto sarebbero già in guerra da un pezzo con i paritari… una guerra dall’esito inevitabile.”_


