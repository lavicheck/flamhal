

Le uniche due razze intelligenti su Flamhal sono zoa e uomini, la storia di queste due civiltà è travagliata e conflittuale, con un passato che ha marchiato nel metallo e nella carne il ricordo di molte ingiustizie subite dal popolo zoa .

Il passato arcaico di queste civiltà si è purtroppo perso in ere ed ere di misticismi e folclore, dove la storia che attualmente si racconta è molto soggettiva e spesso dettata dal sentimentalismo per i propri ideali.

In origine nella culla vivevano soltanto gli zoa ed avevano tribù sparse in tutto il continente, organizzate in clan tribali, dove il culto di [[Sirfe]] e della terra era ciò che scandiva la vita.

Non vi era scienza ma studio degli astri e dei pianeti, non vi era medicina ma sciamanesimo e l’animo zoa prediligeva la forza bruta, semplice, dove il più forte regna.

Quando le Arche si schiusero nacquero gli uomini: un evento degno di essere chiamato creazione divina.

Gli zoa dediti al culto di Sirfe proclamarono la loro comparsa come un miracolo e questo permise alle due razze di avvicinarsi.

Anche se pochi ne parlano, vi fu un periodo lontano nel tempo dove le due razze vivevano alla pari e si aiutavano a sopravvivere.

Ma forse per malasorte, forse perché le due civiltà erano realmente troppo diverse: quando gli uomini diedero vita al culto di [[dio Theoshin]], si sopraelevarono alla “razza scelta” dal dio, automaticamente creando un divarico tra le due specie.

La disuguaglianza portò alla frustrazione di un popolo che aveva accolto gli uomini e si sentì tradito nell’esser trattato come schiavo,

la frustrazione portò alla violenza, e la violenza portò ad un ciclo di guerre.

fino al Periodo della ribellione:
“Beath trahill”...ovvero “rinascere dalle catene”.