

Flamhal stessa deve il suo nome a questa risorsa unica ed indispensabile per i suoi abitanti, che ogni giorno lo utilizzano per riscaldare le loro abitazioni.

Il flamma non è altro che il combustibile idrocarburo più comune su tutto il continente, questa terra ne è permeata dalle montagne fino all’oceano (Il mare stesso è estremamente denso di idrocarburi di vario genere, per questo le acque sono così scure ed i suoi abitanti marini sono completamente ciechi).

Questo gas solitamente si trova ghiacciato nell’acqua, formando svariate bolle nel ghiaccio, e viene sprigionato durante la stagione del disgelo, rendendo la zona del giacimento una bomba pronta ad esplodere davanti alla più piccola scintilla.

Crea anche grandi giacimenti nel sottosuolo assieme ad altre sostanze chimiche come l’ammoniaca, queste falde sotterranee durante i cambiamenti di pressione eruttano violentemente dando vita ai “crio-vulcani”.

Grazie al monaco e studioso, [[maestro Pyrhail]] “padre della fiamma”, che scoprì come imbrigliare il famigerato gas, iniziò un periodo di grande rivoluzione industriale per tutto il continente. 

  
  

_Potremmo definire tranquillamente che questa società è basata su uno stile flammapunk più che steampunk,dove ogni insediamento ha un impianto di tubature che porta questo gas ad ogni abitazione o negozio ,ed è il carburante più comune per le nuove invenzioni, dato che le batterie “energetiche” sono un bene raro e molto costoso._