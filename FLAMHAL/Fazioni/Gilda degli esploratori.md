

![](file:///C:/Users/cecca/AppData/Local/Temp/lu12636uo1fvq.tmp/lu12636uo1fw4_tmp_36ccd61b.jpg)  
  

  
  

Negli ultimi cicli su Flamhal si è sviluppata una nuova organizzazione che ha preso rapidamente forma nella culla come grave eresia. La GEF (Gilda Esploratori Flamhal) è un movimento nato lungo le coste della laguna nella baia di Newlitch , in un vecchio villaggio di pescatori e commercianti che ha preso il nome di Leebertun.

La gilda nacque da un gruppo di ricercatori clandestini, soprannominati [[gli immorali di Litch]], aventi come obbiettivo quello di scoprire il misterioso passato di Flamhal. Tra loro vi fu il fondatore del movimento. [[Bronn Lochlann]] , uomo del nord ricercato come criminale di fede per eresia, dedicò la gioventù alla ricerca sul campo avventandosi nelle rovine abbandonate e contro gli dei stessi, alla scoperta del fumoso passato dei predecessori, con l’avanzare dei cicli capì che la Culla era ricca di zoa e uomini che condividevano i suoi ideali ed aspiravano ad un mondo diverso, non sentendosi rappresentati da nessuno dei gruppi che presiedevano Flamhal.

Bronn e sua collega nonché futura moglie Artila Ruadann scoprirono il funzionamento delle [[batterie energetiche]] e le vendettero al monastero, patteggiando per la propria libertà e quella della futura gilda.

[[Il patto immorale]] : venne così chiamato l’accordo segreto che la gilda ha con il Monastero. Tutti coloro che fanno parte della gilda hanno giurato sul segreto del patto e dedicano la loro intera vita ad un bene superiore “la scoperta e l’evoluzione”, più importanti di qualsiasi obbiettivo personale.

Ciò che la gilda offre in cambio è un luogo dove vige la libertà di espressione e culto, dove la discriminazione di ogni tipo non è contemplata e dove la comunità cerca sempre mantenere per ogni membro le stesse opportunità economiche e lavorative.

L’organizzazione è guidata da un piccolo parlamento dove ogni rappresentante viene eletto ogni 3 anni.

Chiunque abbia delle qualità da offrire(da artisti, artigiani, mercanti, marinai, cartografi, mercenari e studiosi)può entrare nella GEF facendo voto sul giuramento.

Flamhal è un luogo altamente inospitale e gli esploratori offrono molti servizi che oramai sono diventati vitali per gli abitanti della culla, grazie a loro gli uomini sono entrati nell’era della rivoluzione energetica e molte invenzioni usate dal monastero hanno il loro marchio, ma nonostante la loro importanza, la maggior parte del continente non li vede di buon occhio e culturalmente sono visti come eretici pericolosi o portatori di guai, questa è spesso la verità più difficile da digerire per i giovani membri, che spesso mettono in primo piano l’orgoglio al proprio lavoro.