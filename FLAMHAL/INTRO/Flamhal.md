![[Pasted image 20250621154551.png|300]]


 [^2]Flamhal è un lembo di pericoloso paradiso in un pianeta dal clima estremamente rigido e freddo.

Nonostante le temperature, che non superano mai i 10°, queste terre si sono evolute in scenari mozzafiato dove le forme di vita si sono adattate perfettamente al gelo intenso, agli oceani neri ricchi di idrocarburi e alle tempeste di geyser.

Un cielo rossastro permette la vista di  [[Sirfe]] , l’immenso corpo celeste che scandisce la vita di ogni essere vivente; grazie a questo pianeta gli uomini contano gli anni i mesi, ma soprattutto le notti… quando questo copre il sole durante gli alterni notturni.

  
  

Il continente è una terra giovane, ma porta con se tutta la storia dei popoli che la abitano e la abitavano: [[zoa]], gli [[Uomini]] ed i loro antichi [[antenati]]

L’intero territorio è una rovina sepolta, un eco lontano di una società avanzata che adesso è coperta da foreste verdi, steppa e sabbia. L’eredità di questi popoli antichi però, cammina ancora tra noi.

Le [[macchine]]: un tempo dedite a supportare la civiltà antica, non si sono mai fermate neanche davanti a migliaia di anni di estinzione. Fino a che i nuovi uomini non le hanno trovate e ne hanno fatto il loro simbolo più sacro, questi giganti di metallo hanno continuato indisturbati a svolgere varie attività di terra-formazione.

  

Per gli  [[Uomini]] le macchine sono la manifestazione terrena del [[dio Theoshin]]: il dio macchina, un entità perfetta, il creatore di un universo magistralmente costruito su righe di codice e meccanismi complessi.

Gli dei sono anche la prova della [[corruzione]]  dei predecessori, che cercarono di usare le macchine per i propri interessi e che per punizione divina si estinsero per sempre o rimasero intrappolati in zone oscure di questo mondo, come gusci vuoti e tumefatti.

Gli uomini sono la razza più popolosa di Flamhal, ma non sembrano essere originari di queste terre, anche se storicamente questo popolo si definisce come “prescelto da Theoshin”, il titolo di razza autoctona lo hanno gli [[zoa]] : questo popolo dai tratti ferini ed eccezionalmente temprato dal freddo viveva su queste terre in maniera primitiva ancor prima della schiusa delle [[Arche]]. Nuovi uomini e gli zoa cercarono una convivenza pacifica, ma questa ebbe storia breve;

dopo la nascita della religione [^1]shinteista , che vedeva i nuovi uomini come prescelti del dio macchina e gli zoa come esseri inferiori, gli zoa si divisero tra [[schiavi]] e [[ribelli]] e questa frattura tra i due popoli è una cicatrice precaria che ancora oggi possiamo vedere.

Questa terra selvaggia è ora in un grande fermento. La società non ha più l’unico scopo di sopravvivere, ma la curiosità della scoperta, dell’evoluzione e la voglia viscerale di avere risposte sulle origini di questo mondo si è fatta largo sotto la superficie di uno spesso strato di tradizionalismi, classismi e fanatismo. Sono nate così istituzioni indipendenti come [[la gilda degli esploratori,]] che stanno portando la luce della scoperta e del progresso su Flamhal.

  
  


*“..è come se Flamhal avesse sempre avuto bisogno degli esploratori: in questo complesso gioco tendiamo a pensare che un nuovo partecipante potrebbe intaccare il nostro prezioso equilibrio. Ma come uomini, zoa, shinteisti e paritari sono in qualche modo dipendenti gli uni dagli altri, anche la gilda si è inserita perfettamente in questo grande macchinario,*

*come un ingranaggio ben oliato.*

*Noi abbiamo bisogno di loro ma anche loro anno bisogno di noi per sopravvivere..”*

[^1]: appartenente alla religione di Theoshin.

[^2]: Dal dialetto antico l’unione delle parole “flama”e “hal”, ovvero “la casa del [[flamma]]”, la risorsa più importante per le tribù che la abitano.
	
